Міністерство освіти та науки України
Харківський національний університет радіоелектроніки


Кафедра «Програмної інженерії» 



Звіт
до лабораторної роботи № 1
з курсу «Архітектура програмного забезпечення»





Виконав:                                                                                                   Перевірив: 
Ст. групи ПЗПІ-21-10                                              Доцент каф. ПІ Сокорчук І.П. 
Юрковський Н.Ю.










Харків 2024
Мета роботи
     
     Розробити аркуш завдання та документ Vision & Scope, у якому докладно описати проєкт: його призначення, проблеми, що дозволяє вирішити, та технології, які дозволяють це зробити.
     
Хід роботи
     
     1. Заповнити аркуш завдання проєкту.
     2. У розділі №1 описати актуальність проблеми, на вирішення якої спрямована розробка програмного продукту. Описати інші аналогічні рішення, які вирішують ту ж саму проблему, або використовують ті ж самі методи вирішення завдань. Описати способи монетизації проєкту.
     3. У розділі №2 описати призначення системи, вказати її головні функціональні можливості.
     4. У розділі №3 докладно описати функції кожної з частин системи та вимоги до цих частин.
     5. У розділі №4 описати усі зацікавлені у проєкті сторони. Вказати стоки виконання проєкту, усі технології, які будуть використані під час розробки проєкту.

Висновки

     Під час виконання лабораторної роботи було розроблено аркуш завдання та документ Vision & Scope, у якому докладно описано проєкт: його призначення, проблеми, що дозволяє вирішити, їх актуальність та технології, які дозволяють це зробити.



ДОДАТОК А

Харківський національний університет радіоелектроніки 
Факультет комп’ютерних наук                    Кафедра програмної інженерії 
Спеціальність 121 – Інженерія програмного забезпечення
Курс          3              Семестр                                      6
Навчальна дисципліна Архітектура програмного забезпечення 

ЗАВДАННЯ 
НА ЛАБОРАТОРНІ РОБОТИ СТУДЕНТОВІ

Юрковському Нікіті Юрйовичу
1. Тема проєкту: «Програмна система для автоматизації кулінарії на харчових підприємствах».
2. Термін узгодження завдання з лабораторних робіт: «23» березня 2024 р. 
3. Термін здачі завдання з лабораторних робіт: «16»червня 2024 р.
4. Вихідні дані до проєкту: У програмній системі передбачити: можливість вибору певної страви чи напою в залежності від її виду; визначення вмісту інгредієнтів у страві/напої; можливість замовлення страв, вказавши вміст; реалізацію кошика; підбір страв, що мають у складі інгредієнти, які обрав користувач; пошук закладів, де можна отримати замовлені страви; відображення рекомендацій стосовно страв, що можуть сподобатися користувачеві, здійснення адміністрування програмної системи. 
Використовувати Windows 10, PostgreSQL 13.3, PyCharm 2021.1.1. 
5. Зміст звітів з лабораторних робіт (перелік питань, що належить розробити): На лабораторній роботі №1 потрібно розробити аркуш завдання та описати проєкт у форматі Vision & Scope. На лабораторній роботі №2 потрібно розробити серверну / back-end частину систему на мові програмування Python та фреймворку Django. На лабораторній роботі №3 потрібно розробити клієнтську / front-end частину систему на HTML, CSS, JavaScript та використовуючи React.js. На лабораторній роботі №4 потрібно розробити мобільний програмний застосунок для мобільної платформи Android на мові програмування Kotlin. На лабораторній роботі №5 потрібно розробити програмне забезпечення для IoT пристрою.
6. Перелік графічного матеріалу (діаграми, рисунки, інтерфейси): UML діаграма розгортання, UML діаграма прецедентів, ER-модель даних, UML діаграма компонент веб-застосунку та мобільного застосунку, UML діаграма пакетів веб-застосунку та мобільного застосунку. 


















КАЛЕНДАРНИЙ ПЛАН

№Основні етапи виконання проєкту 
в рамках лабораторних робітТермін виконання етапівПримітка1Написання Vision and Scope документу09.04.20242Написання серверної / back-end частини17.04.20243Розробка програмного забезпечення для IoT або
SmartDevice пристрою16.05.20244Написання клієнтської / front-end частини24.05.20245Розробка мобільного застосунку10.06.2024
     Дата видачі теми проєкту «25» березня 2024 р. 

     Викладач лабораторних робіт    ______________ ст. викладач Сокорчук І.П..
                                                                               (підпис) 

      Завдання прийняв до виконання 
      ст.гр. ПЗПІ-21-10                               _____________             Юрковський Н.Ю.
                                                                             (підпис)












ДОДАТОК Б
Vision and Scope документ


Vision and Scope Document
for
SmartOrderManager

«Програмна система для попереднього замовлення їжі та напоїв»
Version 1.0 approved
Prepared by Nikita Yurkovskyi
Харківський національний університет радіоелектроніки
04.10.20

ЗМІСТ

Зміст	
Реєстрація змін	
1.	Бізнес-вимоги	
  1.1.	Передумови
  1.2.	Бізнес- можливості
  1.3.	Бізнес цілі та критерії успіху	
  1.4.	Потреби клієнтів та ринку
  1.5.	Бізнес ризики	
2.	Концепція рішення 	
  2.1.	Окреслення концепції
  2.2.	Головна функціональність	
  2.3.	Припущення та залежності
3.	Рамки та обмеження	
  3.1.	Рамки первинного випуску
  3.2.	Рамки наступних випусків
  3.3.	Обмеження та винятки
4.	Бізнес - Контекст	
  4.1.	Профілі зацікавлених сторін
  4.2.	Пріорітети проєкту	
  4.3.	Робоче середовище






Реєстрація змін

НазваДатаПричини змінВерсіяЮрковський Нікіта25.03.2024Створення документу1.0




















1. БІЗНЕС ВИМОГИ
1.1. Передумови


     Громадському харчуванню належить одна з найбільших часток споживацького ринку у світі. Так як ця сфера бізнесу заснована на природній потребі у споживанні їжі людиною, то час від часу кожен користується її послугами. Згідно з результатами соціологічних опитувань, відвідування ресторанів і кафе знаходиться у опитаних на третьому місці в рейтингу найбільш популярних платних видів проведення дозвілля, поступаючись шопінгу і кіно.
     В одних країнах переважає частка людей, які звикли харчуватися вдома, в інших – буденною справою є вживання фастфуду чи досить часте відвідування кафе та ресторанів. Найбурхливіший розвиток даного ринку спостерігається у країнах Західної Європи, США та Південно-Східної Азії, а його річний прибуток за оцінками фахівців складає більш ніж 2,5 трлн доларів.
     Так як громадське харчування традиційно вважається одним із найприбутковіших видів бізнесу у всьому світі, то й інвестори у цій галузі не бояться вкладати свій капітал у розширення мережі власних підприємств повсюдно. Прикладом може слугувати McDonald’s, виручка якого стабільно зростає кожного року і за 2018 рік склала 7,1%, а також Sodexo, Elior, Compass Group, які мають свої заклади у багатьох країнах світу. Сукупний дохід десяти найпопулярніших підприємств громадського харчування становить 57,2 млрд євро на рік.
     Що ж стосується наповненості ринку, то він явно відчуває нестачу в закладах середньої цінової категорії. В основному цю нішу займають заклади фастфуду та кав'ярні. Досі велику популярність мають суші-бари, які відкривають у величезних кількостях.
     Останнім часом спостерігається поширення вірусних хвороб, які стали перешкодою нормальній роботі закладів харчування: спочатку вони були навіть змушені призупинити свою діяльність взагалі, після чого почали працювати з обмеженнями. Тому, аби зменшити кількість контактів між людьми в таких закладах для з’ясування, що поїсти та де саме, доцільною виглядає ідея створення програмного продукту, який би дозволяв замовляти страви та напої у закладах харчування, які приєднаються до мережі його клієнтів. Таким чином клієнти будуть впевнені, що їм не доведеться стояти у довгих чергах у спробах розгледіти меню (у випадку фатфудів) чи відвідати декілька закладів, поки вдасться знайти той, де є наявні усі страви, що їх хочеться скуштувати. При цьому відповідні заклади не втратять своїх клієнтів – вони й надалі зможуть виготовляти продукцію і отримувати прибуток, при цьому більша кількість користувачів дізнається про їх асортимент і зможе порівняти із конкурентами.


     1.2. Бізнес можливості


     Дана програмна система потенційно матиме величезну цінність на міжнародному ринку громадського харчування, повністю змінивши сприйняття людьми замовлення та споживання страв у закладах громадського харчування.
     Було проаналізовано ринок і визначено, що існує низка аналогів та конкурентів. У першу чергу, такими є служби доставки їжі, які виконують транспортування замовлених клієнтом страв від місця приготування безпосередньо замовникові та часто й самі надають інтерфейс, що дозволить виконати замовлення. Таким чином, йому не потрібно навіть виходити з дому, аби отримати бажану страву. Такі сервіси набирають популярність у всьому світі, що стало особливо помітно в умовах пандемії коронавірусу, коли багато закладів змушені видавати приготовану їжу, не надаючи можливості споживати її безпосередньо у цих закладах або кількість відвідувачів досить обмежена. Відомими представниками таких служб є Glovo, Zomato, UberEats, FoodPanda, Swiggy, Grubhub, Deliveroo, Domino’s Pizza, Just Eat, DoorDash, Postmates.
     Принцип роботи можна розглянути на прикладі Glovo. Компанія має кур’єрів, які у мобільному додатку можуть переглядати замовлення та обирати ті, які є найоптимальнішими для них, наприклад, в плані маршруту (обирати ті, де замовник знаходиться найближче до кур’єра). Працівник, який сам обирає, який час він може виділити для роботи, має ізотермічний рюкзак, у якому й здійснюється доставка їжі із партнерських закладів.
	Перевагою програмної системи «SmartOrderManager» перед кур’єрськими застосунками є те, що вона окрім агрегації даних підтримуваних закладів дозволить виконувати розумний пошук закладів, де є усі наявні для користувача страви; визначати вміст кожного інгредієнту при замовленні; додавати страви та напої до кошику та виконувати замовлення; пропонувати страви чи напої відповідно до попередньої активності користувача, а також знаходити страви відповідно до інгредієнтів, які вибере користувач. Важливою частиною системи є розумний пристрій, який би дозволив автоматизувати приготування їжі.
     Відповідно до цього, конкурентами можна вважати кухарів, які наразі здійснюють приготування їжі, збір страв із окремих інгредієнтів, а також подавців, які здійснюють упакування та продаж приготованої продукції клієнту. Через автоматизацію, яка пропонується в рамках цього проєкту, вони можуть залишитися без роботи. Перевагою перед ними для системи є усунення впливу людини навіть на процес приготування, що дозволить знизити ризик зараження клієнтів.
     Серед аналогів також варто виділити торгові автомати харчових продуктів, які, в залежності від конструкції, можуть або просто розігріти готову страву за допомогою мікрохвильового модуля, або ж приготувати їжу із використанням напівфабрикатів. Хот-доги, гарячі пиріжки, пончики реалізують за допомогою вендінгових автоматів.  
     У випадку торгових автоматів, то вони можуть наразі виконувати лише примітивну роботу у порівнянні із тим, що пропонується розробити в ході даної роботи.

     Аби проект був життєздатним, він повинен приносити прибуток. Той факт, що приготування відбувалося за допомогою машини, буде впливати на суму в чеку покупця, тобто з кожного замовлення будуть отримуватися кошти за користування апаратом. Із кожного замовлення отримуватиметься певний комісійний збір, а так як виконання замовлень – основне призначення системи, то дані операції виконуватимуться досить часто, завдяки чому вдасться  отримати непоганий прибуток.
      
     
     1.3 Бізнес цілі та критерії успіху
     
     
     Бізнес-цілі, які переслідує програмна система, що розробляється, можна поділити на фінансові та нефінансові.
     До фінансових належать наступні:
     BO-1: отримати фінансування проекту у розмірі $50 000 на перший рік, аби було достатньо ресурсів для реклами, виробництва апаратів зі збору страв, оплату хостингу тощо (система повинна почати окупатися);
     BO-2: встановити мінімум 40 автоматизованих систем збору та упакування їжі в закладах громадського харчування за перший рік;
     BO-3: розробити велику кількість варіацій апаратів, що спеціалізуватимуться на приготуванні різних видів страв (хоча б 5 впродовж першого року);
     BO-4: збільшувати дохід протягом перших 3 років не менше, ніж у 2 рази за рік.
     До нефінансових бізнес-цілей належать наступні:
     BO-5: залучити за півроку до співпраці щонайменше 7 міжнародних компаній, які є власниками закладів громадського харчування;
     BO-6: розширити клієнтську базу за рахунок споживачів насамперед із країн, де у жителів якомога вища купівельна здатність;
     BO-7: стати партнером з лідерами на ринку громадського харчування, насамперед, фастфудів, такими як McDonald's, Sodexo, KFC, отримавши право збирати та реалізовувати їхню продукцію.
     Критерії успіху:
     SC-1: стати лідером на ринку громадського харчування за 3 роки як мінімум у 7-ми країнах Європи та Америки з найбільш розвиненою економікою;
     SC-2: отримати мінімум 50 000 завантажень мобільного застосунку у Play Market-і за перший рік;
     SC-3: мати в середньому 1 000 відвідувачів сайту за добу через півроку після релізу.
     SC-4: отримати пропозиції щодо співпраці від 10 головних лідерів харчової індустрії.


     1.4. Потреби клієнту та ринку


     Програмна система для обслуговування клієнтів в закладах громадського харчування «SmartOrderManager» задовольнятиме наступні потреби клієнтів:
     - можливість замовлення приготування страви на обраний час;
     - пошук закладів, які мають системи автоматизованого приготування їжі, а також з’ясування, у яких із них можна приготувати бажану страву;
     - отримання актуальної інформації про асортимент продукції в закладі харчування і який із автоматів може приготувати ту чи іншу страву;
     - угамування голоду;
     - ознайомитися із відгуками про якість приготування кожної конкретної страви;
     - споживання страви із тим складом і з тим вмістом інгредієнтів, який є прийнятним для кожного клієнта;
     - пошук страв, до яких входять інгредієнти, котрі хотів би скуштувати споживач;
     - зниження ризику зараження вірусною хворобою;
     - пришвидшення процесу приготування їжі;
     - популяризація продукції компаній, що розміщують автомати збору страв у своїх закладах, а також їх реклама.
     Відповідно до зазначених потреб, клієнтів можна поділити на 2 групи: покупці, що бажають швидко отримати готову страву, та компанії, що встановлюватимуть автомати для приготування та упакування цих страв.
     
     
     1.5. Бізнес ризики


     Розробка програмної системи та виведення її на ринок – досить складний процес, що супроводжується значними бізнес-ризиками, яким потрібно приділити неабияку увагу для уникнення непередбачуваних ситуацій, що б поставили під загрозу подальше стабільне функціонування системи. 
     Серед можливих бізнес-ризиків можна виділити наступні види: стратегічні, ризики відповідності, операційні, фінансові та ризики репутації. Для усіх можливих ризиків було визначено їхній рівень серйозності. 
     Стратегічні ризики:
     - підвищення ціни на продукти, із яких планується готувати їжу, внаслідок чого зросте собівартість страви (низький);
     - збільшення вартості виготовлення машин автоматичного приготування їжі (низький);
     - стрімке збільшення популярності кур’єрської доставки, передумови чому вже спостерігаються (середній);
     - поява на ринку нових конкурентів із більш новітніми технологіями (середній);
     - банкрутство компаній, що виробляють мікроконтролери для розумних пристроїв (дуже низький);
     - зменшення популярності фастфудів, через що буде втрачено частину клієнтів (низький).
     Ризики відповідності:
     - виникнення нових стандартів захисту даних (середній);
     - зіткнення з власними локальними правилами безпеки харчових продуктів, правилами маркування для окремих регіонів світу, наприклад, в ЄС, СНД, США (високий);
     - необхідність дотримуватися локальних правил бухгалтерського обліку та оподаткування (високий);
     - поява нових вимог до торгівлі у зв’язку з розширенням асортименту продукції, що реалізується, наприклад, при продажі продуктів, що міститимуть алкоголь (високий);
     - введення обмежень щодо використання певних інгредієнтів, наприклад, через специфічне ставлення представників місцевої культури до них (середній);
     - неможливість забезпечення передбачених умов приготування їжі (низький).
     Операційні ризики:
     -  вихід із ладу сервера з базою даних чи бізнес-логікою (низький);
     - стихійні лиха чи інші надзвичайні ситуації біля місця локалізації серверів чи вирощування інгредієнтів страв (середній);
     - вимкнення електроенергії (середній);
     - вихід із ладу складових машини для збирання страв чи мікроконтролера (низький);
     - висока завантаженість мережі, що унеможливить нормальний доступ до веб-сайту чи мобільного застосунку (низький);
     - помилки під час розробки алгоритмів бізнес-логіки (середній);
     - глобальний збій в роботі Інтернету (низький).
     Фінансові ризики:
     - зміна курсу валют (середній);
     - економічна криза в країнах, де зосереджена найбільша клієнтська база (середній);
     - недостатній обсяг інвестицій (середній);
     - помилки при плануванні бюджету стартапу (середній);
     - наявність кредитних боргів (середній);
     - низький дохід через малу кількість партнерів чи низький рівень попиту (середній).
     Ризики репутації:
     - розповсюдження негативних відгуків про програмний продукт (низький);
     - співпраця з компаніями чи фермерськими господарствами, що надають продовольчу продукцію низької якості (низький);
     - нестабільна робота машин автоматичного приготування їжі, нещасні випадки, спричинені ними (низький).










2. КОНЦЕПЦІЯ РІШЕННЯ
2.1.  Окреслення концепції


     Основна ідея реалізації проєкту полягає у створенні програмного продукту, що дозволяв би виконувати онлайн-замовлення, при чому користувач зможе обрати вміст окремих інгредієнтів та ті з них, які забажає, якщо варіативність передбачена рецептом.  
     Програмна система розробляється для впровадження у заклади громадського харчування, тому потенційними клієнтами може бути надзвичайно велике коло осіб. Насамперед, це відвідувачі закладів, що реалізують фастфуди, бо вони не встигають харчуватися вдома – студенти, працівники, що піддаються впливу маятникової міграції через віддаленість місць роботи від дому. Проте дана система матиме попит і у відвідувачів кафе, ресторанів, кав’ярень – кожен заклад має індивідуальне меню, що може зацікавити потенційного користувача.
     Переглянути асортимент продукції, що пропонується кожним закладом харчування, доданим до системи, можна із сайту. Також передбачається можливість підбору страв, що матимуть у своєму складі інгредієнти, які вибере клієнт.
     Програмна система має потенціал до швидкого поширення, адже проблема харчування для людства завжди існуватиме, а автоматизація цього процесу дозволить максимально ефективно її вирішити.
     
     
     2.2. Головна функціональність
     
     
     Програмна система для автоматизації збору страв повинна мати наступні функціональні можливості:
     
     MF-1: Ознайомлення із наявними стравами. 
     Програмна система передбачає перегляд каталогу страв як із мобільного додатку, так і за допомогою веб-сайту. Спочатку пропонується вибрати вид страви (десерт, салат, перша страва) чи напою, після чого для кожної страви можна переглянути назву, зображення, опис, інгредієнти, що входять до її складу, вміст кожного з них, який можна підлаштувати під себе при замовленні, ціну, відгуки.
MF-2: Замовлення страв для приготування.
     Як на веб-сайті, так і в мобільному застосунку кожну страву можна додати до кошику, вказавши вміст інгредієнтів та їх склад. Коли клієнт упевнений, що обрав усе, що необхідно, він може перейти до кошику, за бажанням змінити кількість страв до приготування та зробити замовлення.
MF-3: Безпосередній збір страв та їх упакування.
     За вказаним у черзі часом розпочнеться приготування обраного замовлення. В рамках проекту буде реалізовано макет, який моделюватиме процес приготування їжі. При додаванні різних інгредієнтів RGB-світлодіод випромінюватиме світло відповідного кольору. Інший світлодіод відповідатиме за природу дії: відбувається наливання, насипання чи нарізання. Час світіння RGB-світлодіоду відповідатиме часу виконанні певної маніпуляції над інгредієнтом. Для процесу упакування так само передбачено індикатор, що сповіщатиме про те, що відбувається саме цей процес.
     
     
     2.3. Припущення та залежності
     
     
     Припущення:
     -	для виготовлення систем автоматизованого збору страв у разі набуття ними популярності на початковому етапі входу системи в експлуатацію потрібна буде значна підтримка з боку інвесторів (принаймні, $6 000 на перший місяць при передбачуваній кількості партнерів);
     - клієнти не бояться нових технологій і впевнені, що машина може зібрати страву не гірше за професіонального кухаря;
     - користувачі, що хочуть зробити замовлення у закладі громадського харчування, мають мобільний телефон на базі Android чи комп’ютер під управлінням сучасної ОС, на яку можна встановити останню версію популярних веб-браузерів;
     - розумний пристрій має безперебійне електропостачання та доступ до мережі Інтернет.
     Залежності:
     - від можливості з’єднання з мережею Інтернет;
     - від стабільності з’єднання з мережею Інтернет та швидкості передачі даних між клієнтом і сервером;
     - від швидкості приготування їжі розумним пристроєм;
     - від набору страв, що може приготувати окремий пристрій;
     - від навантаження на веб-сервер та його потужності;
     - від кількості компаній-партнерів, що встановлюють у своїх закладах харчування дану систему;
     - від надійності розроблюваних розумних пристроїв;
     - від програмного і апаратного забезпечення клієнтів;
     - від якості інгредієнтів, з яких складаються страви.







3. РАМКИ ОБМЕЖЕННЯ
3.1. Рамки первинного випуску


     Для першого релізу програмної системи для обслуговування клієнтів в закладах громадського харчування «SmartOrderManager» буде розроблено веб-сайт (клієнтську та серверну частини), мобільний застосунок та розумний пристрій для збору страв із окремих інгредієнтів.
     Таким чином, виділимо функції окремо кожної із складових частин системи:
     
     Серверна частина:
     - реєстрація та авторизація користувачів у системі;
     - забезпечення захисту персональних даних, що включатиме в себе використання Web-токенів для аутентифікації, багаторівневе розмежування прав користувачів, логування внесених змін, отримання SSL-сертифікату. JWT-токени, що використовуватимуться, поділяються yа access-токени (токени доступу), які генеруються у разі введення валідних даних користувачем, зберігаються на пристрої-клієнті та передаються з кожним запитом у заголовку, та refresh-токени, які дозволяють згенерувати новий access-токен, коли час дії старого сплив. Перевага такого способу автентифікації полягає у тому, що токени не потрібно зберігати на сервері та вони мають високу надійність, оскільки передбачають наявність цифрового підпису. Отримання SSL-сертифікату забезпечить конфіденційність обміну даними між клієнтом і сервером, що використовують TCP/IP, адже для шифрування використовується асиметричний алгоритм з відкритим ключем;
     - адміністрування програмної системи (додавання, редагування і видалення страв, інгредієнтів, закладів громадського харчування, прив’язки страв до машин, які можуть їх приготувати, користувачів та налаштування їх акаунтів; створення резервних копій налаштувань та даних; експорт та імпорт налаштувань; управління сертифікатами). Управління сертифікатами включатиме у себе перевірку строку дії сертифікату і нагадування у разі наближення часу його спливання про необхідність оновлення. Передбачається можливість створення резервних копій за вказівкою адміністратора та у певні проміжки часу і буде забезпечено в разі необхідності (у випадку збоїв) можливість відновити обрану копію бази даних;
     - оперування моделями даних для видачі необхідних даних клієнту (страви, інгредієнти, відгуки, вміст кошика, черга, заклади громадського харчування, які долучилися до проєкту, дані користувача) у певній формі (надання API);
     - отримання та обробка GET-, POST-, PUT-, PATCH-, DELTE-запитів до сервера (запит на очищення чи зміну вмісту кошика, на отримання вмісту каталогу страв, інформації про певну страву, на отримання списку закладів, на отримання черги та створення замовлення, додавання, редагування та видалення даних);
     - підбір страв, що складаються із вказаних інгредієнтів (буде створено алгоритм, що порівнюватиме склад страв із списком інгредієнтів, вказаних користувачем, і на основі збігів пропонуватиме можливі варіанти);
     - створення рекомендацій для користувачів на основі попередньої активності.
     Клієнтська частина:
     - надання відповідних форм для введення особистих даних з метою реєстрації та авторизації;
     - локалізація (забезпечення можливості обрати українську чи англійську мову інтерфейсу, якою буде відображатися увесь вміст сайту, окрім того, що отримується шляхом запиту до бази даних, для кожної мови буде створено .json файл із необхідним текстом);
     - інтернаціоналізація (при відображенні технічних характеристик враховуватиметься формат дати та часу, системи мір: американська чи міжнародна). Дата та час визначатиметься у відповідності до поточного часового поясу та відображатиметься у форматі, специфічному для вибраної мови. Буде створено функціонал, що дозволить відображати масу в одиницях виміру, характерних для різних країн. Якщо мова інтерфейсу українська, маса визначається у грамах, якщо ж англійська – у фунтах. У кошику ціна аналогічним чином відображатиметься у доларах чи гривнях відповідно до поточних налаштувань мови;
     - надання можливості виконати замовлення страви на певний час;
     - пошук закладів громадського харчування, що мають пристрої збору страв;
     - відображення у інтуїтивно зрозумілому для користувача вигляді каталогу страв (назва, фото, опис, список інгредієнтів, відгуки, маса, енергетична цінність, вид страви, ціна);
     - надання користувачеві можливості відсортувати та відфільтрувати дані для відображення за певними показниками, знаходити, увівши запит у поле пошуку;
     - надання можливості користувачам із преміум-акаунтом додавати товари у кошик і робити замовлення на визначений час;
     - зручний інструмент пошуку страв, що містять інгредієнти, вибрані користувачем;
     - оперування вмістом кошика (наприклад, видалення товарів, зміна їх кількості);
     - інтерфейс сторінки адміністратора, що дозволить зручно здійснювати функції адміністрування, розроблені у серверній частині.
     Мобільний застосунок;
     - надання відповідних форм, введення даних у які дозволить здійснювати процеси реєстрації та авторизації;
     - перегляд списку пристроїв, які встановлено у закладі, та які страви вони можуть приготувати;
     - локалізація (надання можливості обрати одну з доступних мов інтерфейсу (українську/англійську), якою відображатиметься увесь вміст сайту, окрім того, що отримується шляхом запиту до бази даних, для кожної мови буде створено .json файл, котрий міститиме текст для відповідних частин веб-сайту);
     - інтернаціоналізація (формат відображення дати та часу, а також системи мір: американська чи міжнародна залежатимуть від місцезнаходження і налаштувань користувача). Дата та час визначатиметься у відповідності до поточного часового поясу та відображатиметься у форматі, специфічному для вибраної мови. Буде додано функціонал, який дозволить відображати масу в одиницях виміру, характерних для різних країн (при українській мові локалізації маса визначається у грамах, при англійській – у фунтах. У кошику ціна відображатиметься у доларах/гривнях відповідно до налаштувань мови;
     - відображення у зручному для користувача вигляді каталогу страв (назва, фото, опис, список інгредієнтів, відгуки, маса, енергетична цінність, вид страви, ціна);
     - забезпечення можливості сортувати та фільтрувати дані для відображення за певними показниками, знаходити, увівши запит у поле пошуку;
     - оперування вмістом кошика (наприклад, видалення товарів, зміна їх кількості).
     Розумний пристрій:
     - збір страв. В рамках проекту буде реалізовано макет, який моделюватиме процес приготування їжі. При додаванні різних інгредієнтів 
RGB-світлодіод випромінюватиме світло відповідного кольору. Інший світлодіод відповідатиме за природу дії: відбувається наливання – один колір, насипання, нарізання чи перемішування – інші. Час світіння RGB-світлодіоду відповідатиме часу виконанні певної маніпуляції над інгредієнтом;
     - упакування страв. Для процесу упакування передбачено індикатор, світіння якого сповіщатиме про те, що відбувається саме цей процес;
     - контроль кількості наявних у пристрої продуктів. У тому випадку, якщо інгредієнтів стає замало, за допомогою світлодіоду буде сповіщено про те, що запас потрібно поповнити для підтримки коректної роботи системи;
     - підтримання черги. Перед приготуванням кожної страви виконуватиметься GET-запит до серверної частини для отриманням інформації про наступне замовлення;
     - отримання інформації про склад замовлення та у якій кількості повинен міститися у страві той чи інший продукт. 


     3.2. Рамки наступних випусків


     У наступних випусках системи планується збільшення функціоналу. Насамперед, буде додано можливість переглядати усі заклади-партнери в інтерактивному режимі на карті, аби спростити сприйняття інформації користувачем. До того ж, відповідно до поточного місця розташування користувача із використанням GPS можна буде визначити такий заклад, що знаходиться до нього найближче.
     Також буде створено сторінку сайту, на якій користувачі будуть здатні залишити пропозиції своїх улюблених страв, приготування яких не підтримуватиметься на той час системою. Після цього час від часу буде прийматися рішення щодо розробки нових розумних пристроїв, що міститимуть найбільш оптимальну комбінацію продуктів, аби задовольнити якомога більшу частину клієнтів.
     Буде розроблено відповідний застосунок для мобільних пристроїв на базі операційної системи iOS задля охоплення більшої кількості клієнтів, увірвавшись до App Store. В мобільний застосунок також буде додано можливість переглянути історію замовлень.
     
     
     
    	3.3. Обмеження та винятки
     
     
    В межах першого релізу програмної системи планувалося створити один універсальний пристрій, що зможе готувати усі наявні в системі страви, проте виникло декілька перешкод для подібного методу реалізації. Насамперед, розмір такого пристрою стає надто великим. По-друге, деякі продукти є несумісними для спільного зберігання. І взагалі, система б стала настільки складною і заплутаною, що її швидкодія обов’язково б знизилася. Для макету складно б було підібрати такий спектр кольорів, що чітко б вирізнявся один від одного для моделювання використання різних інгредієнтів.
    Також планувалося відображати статус виконання замовлення у мобільному застосунку, проте від цієї ідеї відмовились, адже розумний пристрій сам влаштований так, що має індикатори, які відображають дану інформацію у максимально зрозумілому для користувача вигляді.
    
    
    
    
    
    
    
    
    
    
    
    
    
    4. БІЗНЕС-КОНТЕКСТ 
     4.1 Профілі зацікавлених сторін
    
    
    Проаналізувавши ринок, було визначено 3 основні зацікавлені сторони: заклади громадського харчування (кафе, ресторани, заклади, що здійснюють продаж фастфудів), компанії-постачальники інгредієнтів, які входять до складу страв і використовуються розумним пристроєм, а також клієнти, що зацікавлені у споживанні приготованої їжі.
    
StakeholderMajor ValueAttitudesMajor InterestsConstraintsЗаклади громад-ського харчуванняПідвищення прибутку, розширення клієнтської базиНадзвичайно зацікавлені в успішному старті системи, мають побоювання щодо набуття нею популярності, адже ідея в її основі багато в чому інноваційнаНа відміну від конкурентів, система націлена на інтеграцію у заклади громадського харчування, а не на знаходження альтернативи їмОбмежений асортимент страв, що можуть бути приготовані на початковому етапі входження системи в експлуатацію, відсутність розуміння, як вона працюватиме на практиціКомпанії-постачаль-ники інгредієнтів стравПідвищення прибутку Зацікавлені у виході на ринок програмного продукту, завдяки якому вони збільшать свій прибуток, продаючи більшу кількість продуктів харчуванняРозширення ринку збуту, охоплення великої клієнтської базиПоки не знайомі із досвідом приготування їжі розумним пристроєм, не впевнені, що через можливу технологічну помилку не потраплять у скандал з отруєннямКлієнти-споживачі стравМожливість угамувати голод і отримати задоволення від споживання смачної їжіЗацікавлені у релізі програмної системи, побоюються, чи буде їжа такою ж смачною, як і приготована професіональним кухаремНовий підхід до приготування їжі, що є цікавим через те, що дозволяє прибрати людський фактор і пришвидшити процес приготування страв Необхідно мати комп’ютер чи мобільний телефон на базі Android, стабільний доступ до мережі Інтернет




      4.2. Пріорітети проєкту
     
     
DimensionDriverConstraintDegree of FreedomScheduleПерший реліз програмної системи має відбутися до 01.06.2021FeaturesФункції проєкту повинні бути розділені за пріоритетом80-5% функцій, що були визначені як такі, що мають високий пріоритет,  повинні бути реалізовані у релізі 1.0
90-95% - у релізі 1.1QualityКоректність роботи розумного пристрою залежить від справності 
Wi-fi модуля та RGB-світлодіодів95% тестів має бути пройдено для релізу 1.0, 99% - для релізу 1.1StaffКількість розробників: 1CostВитрати на виготовлення одного розумного пристрою в релізі 1.0 не мають перевищувати $700 ($25 для макету)     4.3. Робоче середовище
	

	Розробка серверної частини програмного продукту здійснюватиметься на базі веб-фреймворку Django. За надання API клієнту з боку сервера відповідатиме Django REST framework. За зберігання даних, необхідних для роботи системи використовуватиметься СКБД PostgreSQL. Аутентифікація за допомогою Web-токенів здійснюватиметься завдяки Djoser. За створення резервних копій бази даних та відновлення її до попередніх станів відповідатиме бібліотека django-dbbackup, за контроль стану сертифікатів – django-sslserver.
	Для реалізації клієнтської частини системи необхідно буде використовувати HTML5 для розмітки веб-сторінки, CSS3 для налаштування стилів, JavaScript для організації взаємодії із користувачем та генерації структури DOM, а також React, що дозволить розробити односторінковий застосунок. Для запуску клієнтського застосунку знадобиться Node.js. Створення запитів виконуватиметься за допомогою бібліотеки axios, функції інтернаціоналізації та локалізації здійснюватимуться react-i18next.
	Як для клієнтської, так і для серверної частин будуть створені Docker-контейнери, в межах яких і буде функціонувати система. Окремий контейнер також матиме база даних.
	Розробка мобільного застосунку для пристроїв на базі операційної системи Android відбуватиметься на мові програмування Kotlin з використанням Android SDK. За виконання запитів до сервера відповідатиме бібліотека Volley, за відображення слайд-шоу з зображень – Picasso.
	Скетчі для Arduino в межах розробки макету розумного пристрою для збору страв мають бути написані мовою програмування С з використанням бібліотек WiFi.h, HTTPClient.h для взаємодії із веб-сервером шляхом здійснення GET-запитів, GyverRGB.h – для зручного керування RGB-світлодіодами.
	Передбачається, що програмна система здатна обслуговувати одночасно до 10 тис. клієнтів.
2




